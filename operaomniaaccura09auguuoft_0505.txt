ENARRATIO nv PSALMUM Lxxw. 493

gelium3 et fiat unum corpus sub uno capite, in uno spi-
ritu, in una vlta.

V. Et quid ait Ρ « Cum accepero ‚ inquit, tempus , ego
» justitias judicab01. » Quando judicabit justitias? Cum
acceperit tempus. Nondum estipsum tempus. Gratias mi-
sericordiae ejus : prius praedicat justitias ‚ et sic judicat
Justitias. Nam si ante vellet judicare quam praedicare,
quis inveniretur liberandus P quis absolvendus occurre-
ret ’ἒ Modo ergo praedicationis tempus est : « Narrabo, in-
» quit, omnia mirabilia tua. » Audi narrantem, audi
praedicantem : nam si contempseris : « Cum accepero tcm-
» pus , inquit, ego justitias judicabo. » Dono, inquit,
nunc peecata confitenti, non parcam posteacontemnenti.
« Misericordiam et judicium cantabo tibi, Domine2: »
dicitur in Psalmo. « Misericordiam et judicium : » modo
misericordiam, postca judicium, in qua misericordia pec-
cata donantur, in quo judicio peccata puniuntur. Vis non
timere peccatorum punitorem? Ama donatorem ‚ noli res-
puere, noli te extollere, noli dicere : Non habeo quod
mihi donet : audi enim quod sequitur: «Cum accepero
» tempus, ego justitias judicabo. » Accepit tempus Chris-
tus? Accepit tempus Filius Dei? Filius Dei non accepit
tempus: sed filius hominis accepit tempus. Idem ipse au-
tem et Filius Dei per quem facti sumus , et filius hominis
per quem refecti sumus. Homine assumpto ‚ ipse non as-
sumptus 3 homine mutato in melius , nullo modo ipse in
deterius commutatus :non destitit esse quod erat, sed ac-
cepit quod non erat.Quid erat?« Cum in forma Dei esset,
» non rapinam arbitratus est esse aequalis Deo. » Apostoli
verba sunt. Et quid accepit? « Sed semetipsum exinanivit
» formam servi accipiens3. » Sicut sormam servi accepit,
ita-et tempus accepit. Demutatus estergo? deminutus est?

¹ Psal. Lxxxv, 3. -- ² Id. c, 1. ——- 3 Philip. ιι, 6, 7.

