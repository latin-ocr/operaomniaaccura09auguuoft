258 S. AususTrm EPISCOPI

nuit, inquam , et unum eum noluit remanere. Fecit ei
fratres3 etsi non gignendo, tamen adoptando fecit ei co-
haeredes. Fecit eum participem prius mortalitatis nostrae,
ut crederemus nos csse posse participes divinitatis ejus.
X. Attendamus pretium nostrum. Praedicta sunt oma-
nia , exhibentur omnia ‚ it Evangelium per orbem terra-
rum : omnis labor humani generis in hoc tempore tes-
timonium dicit , implentur omnia quae in Scripturis
praedicta sunt. Sicut usque ad hodiernum diem omnia
evenerunt, sic et quae restant eventura sunt. Timeamus
judicii diem , venturus cst Dominus. Qui venit humilis ,
veniet excelsus: qui venit judicandus, veniet judicaturus.
Agnoscamus humilem, ut non expavescamus excelsum ς
amplectamur humilem, ut desideremus excelsum. Deside-
rantibus enim se , propitius veniet. Illi eum desiderant
qui tenuerint fidem ejus , et fecerint mandata ejus. Nam
etsi nolumus, veniet. Velimus ergo veniat, qui veniet etsi
nolumus. Quomodo velimus ut veniat? Bene vivendo,
bene agendo. Praeterita non nos delectent, praesentia non
nos teneant 3 ne claudamus aurem tanquam de cauda, ne
premamus aurem in terra ¹ 3 ne praeteritisretardemur ab au-
diendo, ne praesentibus implicemur a futura meditando,
extendamus nos in ea quae ante sunt, obliviscamur praete-
rita2. Et quod modo laboramus, quod modo gemimus, quod
modo suspiramus, quc-d modo loquimur, quod ex quan-
tulacumque parte sentimus, et capere non possumus, capie-
mus, perfruemur in resurrectione justorum. Renovabitur
juventus nostra sicut aquilaess, tantummodo nos vetustatem
nostram ad petram Christum conteramus& Sive illa vera
sint, fratres, quae dicuntur de serpente, vel quae dicuntur
de aquila, sive sit fama potius hominum quam veritas: ve-

¹ Psal. ινιτ, 5. - 2 Philip. ιιι, 13. - 3 Psal. cn, 5. —41d. cxxxvi, 9,
ct 1 Cor. mx, j.

