ENARnAno IN PsALMUM wa. 213

ubi audis, gloria victoriae significatur. Vince diabolum ,
et habebis coronam. « Benedices coronam anni benigni-
» tatis tuae. » Rursus commendat benignitatem Dei, ne
quisquam de suis meritis glorietur.

XVH. « Et campi tui replebuntur ubertate ε pingues-
» cent fines deserti , et colles exultatione accingentur 1. »
Campi, colles, fines deserti, iidem ipsi sunt homines.
Campi propter {equalitatem ·. ergo propter aequalitatem ,
inde dicti sunt campi populi justi. Colles propter erectio-

- nem z quia erigit in se Deus eos qui se humiliant. Fines

deserti, omnes Gentes. Quare fines deserti Ρ Deserti erant,
nullus ad eos Propheta missus erat : sic erantilli quomodo
eremus, qua non transit homo. Nullum verbum Dei mis-
sum est ad Gentes : soli populo Israel praedicaverunt Pro-
phetae. Ventum est ad Dominum, crediderunt frumenta
in ipso populo Judaeorum. Nam dixit tunc Discipulis :
« Dicitis quia longe est messis , respicite, et videte quia
» albae sunt regiones ad messem 2. » Fuit ergo messis
prima, erit secunda in ultimo saeculo. Messis prima de
Judaeis , quia mittebantur ad illos Prophetae annuntiantes
venturum Salvatorem. Ideo dixit Discipulis suis Dominus:
« Videte quia albae sunt regiones ad messem : » regiones
utique Judceae. « Alii, inquit, laboraverunt , et vos in
» eorum labores intrastis 3. n Laboraverunt Prophetae ut
seminarent, vos cum falce intrastis ad iliorum labores.
Facta est ergo prima messis ι et inde de ipso frumento
quod tunc purgatum est, seminatus est orbis terrarum,
ut surgat alia messis quae in fine metenda est. Iu secunda
messe superseminata sunt zizania, modo hic laboratur.
Quomodo in illa prima laboraverunt Prophetae quousque
veniret Dominus : sic in ista secunda laboraverunt Apos-
toli , et omnes praedicatores veritatis laborant , quousque

[Psoi. miv, 13. —- 2 Joan. iv. 35. —— 3 ibid. 38.

