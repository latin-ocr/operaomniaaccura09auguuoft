274 S. Ancusnm EPISCOPI

dubitari omnino non possit. Qualis et illa in Pentateucho
multis locis invenitur ; « Et fecit Moyses illud atque illud,
» sicut praecepit Dominus Moysi& » Non dixit quod usi-
tatum est in locutionibus nostris : « Et feeit Moyses sicut
» praecepit ei Dominus3 » sed, « Fecit Moyses sicut prae-
» cepit Dominus Moysi3 » quasi alius sit Moyses cui prae-

cepit, et alius Moyses qui fecit , cum idem ipse sit. Tales

locutiones in Novo Testamento difficillime reperiuntur.¹ ,

Inde est tamen quod Apostolus ait : « De Filio suo ‚ qui
» ‘factus est ei ex semine David secundum carnem, qui
» praedestinatus estFilius Dei invirtute secundum Spiritum
» sanctificationis ex resurrectione mortuorum J esu Christi
n Domini nostri2 2 » tanquam alius sit Filius Dei qui fac-
tus est ex semine David secundum carnem , et alius J esus
Christus Dominus noster, cum sit unus atque idem. In
veteribus autem libris crebra est ista locutio ι et ideo
quando subobscure fit , ex manifestis sui generis exemplis
intelligenda est3 sicut hoc loco Psalmi hujus quem tracta-
mus? subobscure facta est. Nam si diceretur Jesus Chris-
tus, Rex Virtutum Jesu Christi, tam aperta esset quam
illa ; ι( Fecit Moyses sicut praecepit Dominus Moysi ε »
quia vero dictum est, ‹< Rex virtutum Dilecti‚» non facile
est ut occurrat ipsum esse regem Virtutum, qui est et Di-
lectus, « Rex ergo virtutum Dilecti, η sic intelligi potest,
ac si diceretur ‚ rex virtutum suarum, quia et rex virtu-
tum est Christus ‚ et Dilectus est idem ipse Christus.
Quamvis non habeat iste sensus tantam necessitatem , ut
aliud non valeat accipi : quia et Pater potest intelligi rex
virtutum Filii sui dilecti, cui dicit ipse Dilectus : « Omnia
)) mea tua sunt, et tua meass. » Quod si forte quaeritur,
utrum Deus Domini J esu Christi Pater etiam rex dici pos-
sit : nescio utrum quisquam audeat hoc ab eo nomen au-

¹ Num. xvn, 11, juxta Lxx. — ² Rom. 1, 3, 4. -- 3 Joan. xvn, xo.

