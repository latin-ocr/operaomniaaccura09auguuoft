ENAnnAno IN PsALMUM Lxu. 163

sunt manus ejus pro nobis. Ideo extensae sunt manus eJus
in cruce, ut manus nostrae extendantur in bona opera ε
quia crux ipsius misericordiam nobis praebuit. Ecce leva-
vit ille manus, et obtulit pro nobis sacrificium Deo se ip-
sum, et per illud sacrificium deleta sunt omnia peecata
nostra. Levemus et nos manus nostras ad Deum in prece ι
et non confundentur manus nostrae levatae ad Deum , si
exerceantur in bonis operibus. Quid enim facit qui levat
manus? Unde praeceptum est ut levatis manibus oremus
ad Deum? Apostolus enim dicit: « Levantes puras manus
sine ira et disceptatione 1. » Ut cum levas manus ad Deum,
veniant tibi in mentem opera tua. Quia enim manus istae
levantur ut impetres quod vis ‚ ipsas manus cogitas in bonis
operibus exercere, ne erubescant levari ad Deum. « In
» nomine tuo levabo manus meas. » Istae preces nostrae
sunt in hac Idumaea, in hoc deserto, in terra sine aqua
et sine via, ubi nobis Christus est via²‚ sed non via de hac
terra. « In nomine tuo levabo manus meas. »

XIV. Et quid dicam, cum levabo manus meas in nomine
tuo? quid petam? Eia fratres, quando levatis manus,
quaerite quid petatis ε ab Omnipotente enim petitis. Ali-
quid magnum petite, non qualia petunt qui nondum cre-
diderunt. Videtis qualia dentur et impiis. Petiturus es a
Deo tuo pecuniam? Numquid non donat eam et scelera-
tis, qui in illum non credunt? Quid ergo magnum peti.-
turus es, quod donat et malis? Sed uon tibi displiceat, quia
quae donat et malis ‚ tam frivola sunt ut et malis donari
digna sint : ne tibi quasi magna videantur quae possunt

f donari et malis. Dei quidem sunt et omnia dona terrena:

sed videte, quia quae donat et malis, non pro magno
habenda sunt. Est aliud quod nobis servat. Cogitemus
autem quae donat et mali5‚ et hinc intelligamus quid servet

¹ 1 Tim. 11, 8. —- ² Joan.x1v‚ 6.

11.

