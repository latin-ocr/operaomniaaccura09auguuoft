 

ENARRATIO IN PsALMUM ΠΙ. 5

saeculi. Tota enim Ecclesia constans ex omnibus fidelibus,
quia fideles omnes membra sunt Christi, habet illud caput
positum in coelis quod gubernat corpus suum z etsi sepa·
ratum est visione, sed annectitur charitate. Quia ergo totus
Christus caput est et corpus ejus; propterea in omni-
bus Psalmis sic audiamus voces capitis, ut audiamus
et voces corporis. Noluit enim loqui separatim , quia no-
luit esse separatuS, dicens ; α Ecce ego vobiscum sum
» usque ad consummationem saeculi& » Si nobiscum est,
loquitur in nobis, loquitur de nobis , loquitur per nos3
quia et nos loquimur in illo 3 et ideo verum loquimur, quia
in illo loquimur. Nam quando in nobis et ex nobis loqui
voluerimus, in mendacio remanebimus.

II. Quia ergo passionem Domini cantat istc Psalmus,
vide quem titulum habeat ι « In finem. n Finis Christus
est2. Quare dictus estfinis? Non qui consumat, sed qui
consummet. Consumere enim, perdere est : consummare,
perficere. Finitum enim quidquid dicimus , a fine dici-
mus. Sed aliter dicimus: Finitus est panis, aliter dici·-
mus: Finita cst tunica3 finitus est panis, qui manducaba-
tur3 finita est tunica, quae texebatur ε panis crgo finitus
est ut consumeretur, tunica finita est ut perficeretur.
Finis ergo propositi nostriChristus est quia, quantumlibet
conemur, in illo perficimur , et ab illo perficimur, et
haec est perfectio nostra, ad illum pervenire : si, cum ad
illum perveneris, ultra non quaeris, finis tuus est. Quomodo

’ enim finis viae tuae locus est quo tendis , quo cum pervene-

ris, jam manebis 2 sic finis studii tui, propositi tui , cona-
tus tui, intentionis tuae ‚ ille est ad quem tendis, ad quem
cum perveneris, ultra non desiderabis, quia melius nihil
habebis. Ipse ergo et exemplum nobis vivendi proposuit
in hac vita, et praemium vivendi dabit in futura vita.

¹ Matth. xxvm, 20. -— 2 qu. ¹2, 4.

