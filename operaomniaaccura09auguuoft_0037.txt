ENARRA'no m PSALMUM Lv11. 2¹7

quisse3 quid ei velles a tuo amico praestari? Responde,
judica causam, judicis tribunal est in mente tua, sedet ibi
Deus, adest accusatrix conscientia, tortor timor. In re-
bus humanis es, in societate humana detineris : cogita
quid velles praestari filio tuo ab amico tuo. Novi quid tibi
respondeat cogitatio tua. Sic judica ‚ sicut audis. Indica ‚
vox erit. Vox veritatis non tacet3 non labiis clamat, sed
vociferatur ex corde : adhibe aurem , ibi esto cum filio
amici tui. Vides sortasse etiam indigentem vagari, nescien-
tem quid pater ejus habuerit, ubi posuerit, cui com-
mendaverit ε cogita et filium tuum3 fac illum vivere
quem contemnis mortuum , te mortuum cogita ut vivas.
Sed aliud jubet avaritia ‚ jubet contra Deum·² Deus
aliud, aliud avaritia : aliud in paradiso conditor nos-
ter , aliud de transverso seductor serpens. Veniat in men-
tem prior casus tuus ε propterea mortalis ‚ propterea
laborans, propterea in sudore vultus tui panem come-
dens‚ propterea spinas et tribulos tibi terra generat¹ ε
experimento disce, quod noluisti praecepto. Sed vincit
cupiditas : cur non potius veritas P Et ubi est quod loque-
baris? Ecce cogitas aurum negare, ecce cogitas haeredi
amici tui prorsus abscondere. Interrogaveram paulo ante
quid sit charius, et quid sit melius, aurum an fides.
Quare aliud dicis, aliud agis? Non times hanc vocem,
«Si vere justitiam loquimini, recta judicate‚filii hominurn Ρ»
Ecce locutus es mihi meliorem esse fidem , etin judicio
tuo melius duxisti aurum. Non sio judicasti ut locutus es :
vera locutus es , et falsa judicasti. Ergo et cum loqueba—
ris justitiam, non vere loquebaris. t( Si enim vere justi-
» tiam loquimini, recta judicate, filii hominum. » Quando
mihi de justitia respondebas , erubescendo , non fatendo
loquebaris.

¹ Gen. ιιι, ¹7> 18.

