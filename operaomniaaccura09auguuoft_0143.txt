ENARRATIO ΙΝ rsALMUM Lxr. 133

verabis usque in finem? Non audies: «Qui perseveraverit
³> usque in finem, hic salvus erit, quamvis quoniam abun-
» dat iniquitas , refrigescet charitas multorum 19» Et ubi
est quod transilisti eos? ubi est quod conversatio tua in
coelis est2‘? Illi autem inhaerent terrenis, tanquam terri-
genae sapiunt terram , et sunt terra serpentis cibus. Quid
tu inter haec? Verumtamen quamvis haec faciant, quamvis
haec cogitent, quamvis impellant, quamvis quasi incli-
nato instent , quamvis jam erectum sentiant, et honorem
meum repellere cogitent, quamvis ore suo benedicant et
corde suo maledicant, quamvis insidientur ubi possunt ,

calumnientur ubi possunt : « Verumtamen Deo subjicietur

³) anima mea-³. η Et quis tanta toleret, vel aperta bella ,
vel occultas insidias? Quis tanta toleret iuter apertos hos-
tes , inter falsos fratres? quis tanta toleret? numquid ho-
mo? et si homo , numquid a se ipso homo? Non sic tran-
silivi ut extollar, et cadam ; «Deo subjicietur anima mea 2
» quoniam ab ipso est patientia mea. ³> Quae patientia
inter tanta scandala, nisi quia si id quod non videmus spe-
ramus, per patientiam expectamus4? Venit dolor meus ,
veniet et requies mea : venit tribulatio mea, veniet et pur-
gatio mea. Numquidnam lucet aurum in fornace aurificis?
In monili lucebit, in ornamento lucebit : patiatur tamen
fornacem ‚ ut purgatum a sordibus veniat ad lucem. For-
nax ista, ibi palea, ibi aurum, ibi ignis, ad hanc flat au-
rifex : in fornace arflet palea , et purgatur aurum : illa in
cinerem vertitur, a sordibus illud exuitur. Fornax mundus,
palea iniqui, aurum justi, ignis tribulatio , aurifex Deus :
quod vult ergo aurifex, facio, ubi me ponit artifex, to-
lero : jubeor ego tolerare, novit ille purgare. Ardeatlicet
palea ad incendendum me, et quasi consumendum me:

¹ Matth. x ‚ 22 ‚ et xxiv, 16. -2 ² Philip. 111, 20. —- 3 Psal. m, 6. —
4 Rom. vm, 25.

