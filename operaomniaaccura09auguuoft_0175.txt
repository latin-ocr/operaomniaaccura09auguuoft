l
Ι
f
ξ

 

 

ENAnnATm IN PsALMuM an. 165

tamen quantumlibet hic sit pinguis , quid erit in illo fu-
turo saeculo ‚ quo nos pascet Deus? Interim in hac pere-
grinatione , quid erimus tunc , nec dici potest. Et fortasse
ipsam saturitatem optamus hic, quando levamus manus
nostras, ubi pinguedine sic saturabimur, ut omnino omnis
indigentia nostra intereat, et nihil desideremus ε quia
totum praesto nobis erit, quidquid hic desideramus, quid-
quid hie pro magno amamus. Jam patres nostri mortui
sunt, Deus autem vivit : non hic potuimus semper habere
patres 3 ibi autem semper habebimus vivum unum Patrem,
habentes patriam nostram : quaecumque terrena est, semper
ibi esse non possumus3 et necesse est ut alii nascantur ,
et ad hoc nascantur filii civium illorum, ut excludant
inde parentes suos. Ad hoc enim nascitur puer, ut dicat
majori: Quid hic agis? Necesse est ut qui succedunt et
qui nascuntur, excludant eos qui se praecesserunt. Ibi
omnes pariter vivemus : non ibi erit successor, quia nul-
lus decessor. Qualis illa patria? Sed divitias hic amas Ρ Ipse
Deus tibi erit divitiae tuae. Sed amas fontem bonum? Quid
praeclarius illa sapientia? quid lucidius? Quidquid hic po·-
test amari, pro omnibus tibi erit qui fecit omnia , « Tan-
» quam adipe et pinguedine repleatur anima mea : et labia
>› exultationis laudabunt nomen tuum. » ln hac eremo ,
in nomine tuo levabo manus meas : impleatur anima mea
tanquam adipe et pinguedine : « Et labia exultationis
» laudabunt nomen tuum. » Modo enim oratio , quandiu
sitis z cum sitis transierit, transit oratio, et succedit lau-
datio. « Et labia exultationis laudabunt nomen tuum. n

XV, « Si memoratus sum tui super stratum meum , in
» diluculis meditabar in te ; quia factus es adjutor meus¹.»
Stratum suum quietem suam dicit. Quando aliquis quie-
tus est, memor sit Dei, quando aliquis quietus est, non

¹ psal ιῑιῐ, 7, 8.

