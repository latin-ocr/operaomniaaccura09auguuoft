168 S. Aucus'nm Emscom

quanta utilitas esset generis humani in sanguine Christi,
non noverat ε Dominus autem qui venerat redimere nos ‚
et dare pretium pro nobis sanguinem suum , coepit prae-
dicare passionem suam. Expavit Petrus quasi moriturum
Dominum ⁷ quem volebat hic semper vivere quomodo
illum videbat 3 quia carnalibus oculis deditus, carnali
affeetu circa Dominum tenebatur 3 et ait illi : «Absit a te,
» Domine, propitius esto tibi. »Et Dominus : « Redi post
» me, Satanas3 non enim sapis quae Dei sunt, sed quae
³> sunt hominum& » Quare , quae sunt hominum? Quia
antecedere me vis , redi post me , ut sequaris me : ut jam
sequens Christum diceret: « Agglutinata est anima mea
>› post te. » Merito annectit, « Me suscepit dextera tua.
» Agglutinata est post te anima mea, me suscepit dextera
>› tua. » Dixit hoc Christus in nobis : id est, in homine
quem gestabat pro nobis, quem offerebat pro nobis,
dixit hoe. Dicit hoc et Ecclesia in Christo, dicit in eapite
suo z quia et ipsa passa est hie persecutiones magnas, et
singillatim etiam modo patitur. Quis enim pertinens ad
Christum, non variis tentationibus agitatur ‚ et quotidie
agit cum illo diabolus et angeli ejus ‚ ut pervertatur qua-
libeteupiditate‚ qualibet suggestione, aut promissione lucri
vel terrore damni, vel promissione vitae ‚ vel terrore mor-
tis, aut alicujus potentis inimicitiis ‚ aut alicujus potentis
amicitiis? Omnibus modis instat diabolus, quemadmodum
dejiciat: et in persecutionibus vivimus ‚ et habemus per-
petuos inimicos ‚ diabolum et angelos ejus ε sed non ti-
meamus. Sic sunt diabolus et angeli ejus, quasi milvi:
sub illius gallinae alis simus, et non nos potest contingere.
Gallina enim quae nos protegit, fortis est. Infirma est
propter nos ε sed fortis est in se Dominus noster Jesus
Christus, ipsa sapientia Dei. Ergo dicit hoc et Ecclesia z

¹ Mauh. xvi, 22, 23.

 

,

