 

ENARRATIO nv PsALMUM Lxxv. 511

incipit tibi esse bellum adversus te. Sed ex qua parte tibi
displices, jungeris Deo3 et ex qua parte jam jungeris Deo,
idoneus eris ad vincendum te, quia ille tecum est qui omnia
superat. Attende quid dicit Apostolus : « Mente servio
» legi Dei, carne autem legi peccati1. » Unde mente?
Quia displicet tibi vita tua mala. Unde carne? Quia non
desunt suggestiones et delectationes malae, sed ex eo quod
mente jungeris Deo, vincis quod in te non vult sequi. Prae-
cessisti enim ex parte, et ex parte tardaris. Trahe teipsum
ad illum, qui te sursum tollit. Pondere quodam vetusta-
tis deprimeris ‚ clama et dic: « Infelix ego homo, quis me
» liberabit de corpore mortis hujus? » quis me liberabit
ad eo quo gravor? « Corpus enim quod corrumpitur,
» aggravat animam2. » Quis ergo liberabit? « Gratia Dei
» per Jesum Christum Dominum nostrumss. » Quare au-
tem permittit, ut diu contra te litiges, donec absorbean-
tur omnes cupiditates malae? Ut intelligas in te poenam
tuam. In te ex teipso est flagellum tuum: sit rixa tua te-
cum. Sic vindicatur in rebellem adversus Deum, ut ipse
sibi sit bellum, qui pacem noluit habere cum Deo. Sed
tene membra tua adversus concupiscentias tuas malas·
Surrexit ira, tene tu manum conjunctus Deo. Potuit sur-
gere, sed non invenit arma. Apud iram tuam impetus est,
apud te arma sunt 2 sit impetus inermis, et discit jam non
surgere qui frustra surrexit.

V. Hoc autem dico, charissimi, ne forte quia diximus,
ιι Carne autem legi peccati, » putetis consentiendum esse
desideriis vestris carnalibus. Etsi non possunt modo nisi
esse desideria carnalia, nonest illis consentiendum. Prop-
terea non dixit Apostolus: Non sit peccatum in vestro
mortali corpore. Novit enim quia quandiu mortale est,
est ibi peccatum. Sed quid ait? (ι Non ergo regnet pecca-

¹ Rom. vn, 25- - 2 Sap. rx, 15. — 3 Rom. vn, 25.

