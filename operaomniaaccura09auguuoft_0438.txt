426 S· AUGUSTIM EPISCOPI

jam non expositorem , sed contemplatorem desiderat3
imo non solum laetantium fidelium ‚ sed etiam infidelium
gementium infertur aspectibus ε nisi fortasse quaerendum
est quid dictum sit : « Dona adducent. » Ea quippe ad-
duci solent, quae ambulare possunt. Numquidnam ergo
de immolandis victimis dici potuit? Absit ut talis oriatur
in diebus ejus justitia. Sed ista dona quae adducenda prae-
dicta sunt, homines mihi videntur significare, quos in
societatem Ecclesiae Christi regum adducit auctoritas:
quamvis reges etiam persequentes dona adduxerint ‚ non
scientes q'uid facerent, sanctos Martyres immolando.

XIV. Cum vero exponeret causas , cur ei tantus honor
deferretur a regibus, eique serviretur ab omnibus genti-
bus ε « Quia liberavit, inquit, egenum a potente, et pau-
» perem cui non erat adjutor1. » Iste egenus et pauper,
populus est credentium in eum. In hoc populo sunt etiam
reges adorantes eum. Non enim egeni esse dedignantur
et pauperes, id est, humiliter peccata confitentes, et
egentes gloria et gratia Dei, ut eos rex ille filius Regis libe-
ret a potente. Idem quippe est potens ‚ ille qui superius
calumniator est dictus : quem potentem ad homines sibi
subdendos et in captivitate retinendos non virtus ejus
fecit, sed humana peccata. Idem ipse et fortis est dictus ‚
ideo et hie potens. Sed qui humiliavit calumniatorem, et
intravit in domum fortis ‚ ut eo alligato vasa ejus diri-
peret²‚ hic « Liberavit egenum a potente ‚ et pauperem
» cui non erat adjutor. »Non enim hoc efficere potuit vel
cujusquam virtus, vel quisquam homo justus, vel aliquis
Angelus. Cum ergo nullus esset adjutor, ipse adveniens
salvos fecit eos,

XV. Occurrebat autem ι Si propter peccata homo tene-
batur a diabolo, numquidnam Christo qui eruit egenum

¹ Psal. Lxxx, 12. - ² Matth. xn, 29.

