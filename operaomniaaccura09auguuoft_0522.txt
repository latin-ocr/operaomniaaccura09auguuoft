510 s. AUGUSTINI EPISCOPI

» in pace locus ejus. » Quandiu ergo non confiteris pec-
cata tua, quodam modo rixaris cum Deo. Quomodo enim
non cum isso litigas, qui quod illi displicet laudas? Punit
ifle furem, tu furtum laudas z punit ille ebriosum, tu
laudas ebriositatem. Litigas cum Deo, non fecisti illi lo·-
cum in corde tuo: « Quia in pace locus ejus.» Et quomodo
incipis pacem habere cum Deo? Incipis illi in confessione.
Psalmi vox est dicentis z « Incipite Domino in confes-
» sione1. » Quid est, ι( Incipite Domino in confessione?»
Incipite adjungi Deo. Quomodo? Ut hoc vobis displiceat,
quod et illi displicet. Displicet illi vita tua mala :si placeat
tibi, disjungeris ab illo3 si displiceat tibi, per confessio-
nem illi conjungeris, Vide ex quanta parte dissimilis es,
quando utique propter ipsam dissimilitudinem displiceS.
Factus enim es, o homo, adimaginem Dei 3 per vitam vero
perversam et malam perturbasti in te, et exterminasti in
te imaginem Conditoris tui. Factus dissimilis, attendis in
te, et displices tibi ε jam ex eo coepisti similis gfieri, quia
hoc tibi displicet quod displicet et Deo.

IV. Sed quomodo sum similis ‚ inquis , quando adhuc
mihi displiceo? Ideo dictum est, « Incipite. » Incipe Do-
mino in confessione ς perficieris in pace. Adhuc enim ba*
bes adversum te bellum. Indicitur tibi bellum, non solum
adversus suggestiones diaboli, adversus principem potes-
tatis aeris hujus, qui operatur in filiis diffidentiae, adver-
sus diabolum et angelos ejus , spiritalia nequitiae23 non
solum ergo adversus ipsos tibi bellum indicitur ‚ sed adver-
sus te ipsum. Quomodo adversus te ipsum? Adversus tuam
consuetudinem malam ‚ adversus vetustatem vitae tuae
malae, quae trahit te ad solitam, et refrenat a nova. Indi-
citur enim tihi quaedam nova vita, et tu vetus es. Novita-
tatis gaudio suspenderis, vetustatis onere praegravaris :

¹ Psal. cuvi, 7. — ² Ehhes. v1, 12.

 

