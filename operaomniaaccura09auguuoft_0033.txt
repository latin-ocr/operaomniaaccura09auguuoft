 

ENARRATIO m PSALMUM Lvt. 23

Hoc propterea dixi, quia videtur congruentius dici po-
tuisse : Magnificata est usque ad coelos veritas tua ‚ et us-
que ad nubes misericordia tua. Nubes enim intelligimus
praedicatores veritatis, homines portantes istam carnem
caliginosam quodam modo, unde Deus et coruscat mira-
culis, et tonat praeceptis 2 et ipsi sunt illae nubes de qui—
bus dicit Isa‘ias ex persona Domini, increpans quamdam
vineam malam ‚ sterilem, spinosam : « Mandabo nubibus
» meis, ne pluant super eam imbrem¹ : » id est, man-
dabo Apostolis meis, ut deserant Judaeos‚ et non illis
evangelizent ‚ sed evangelizent, in terra bona Gentium ‚
unde non spinae nec rhamni, sed uvae procedant. Novi-
mus ergo nubes Dei esse praedicatores veritatis , Prophe-
tas , Apostolos ‚ omnes recte proferentes verbum veritatis
et habentes in se lumen occultum, sicut habent nubes
unde coruscant3 homines ergo nubes. Quid sibi itaque
vult, Domine : « Quia magnificata est usque ad coelos mi-
» sericordia tua, et usque ad nubes veritas tua? » Veritas
praepollet in Angelis : sed dedisti illam et hominibus ‚ et
deduxisti illam usque ad nubes. Sursum misericordia vi-
dentur Angeli non indigere : sed quia homines miseros tu
miseraris , et praebendo illis misericordiam communica-
tione resurrectionis Angelos facis, usque ad coelos est
misericordia tua. Gloria Domino nostro, et misericordiae
ipsius, et veritati ipsius, quia nec deseruit nos miscricor-
dia facere beatos per gratiam suam ‚ nec fraudavit nos ve-
ritate : quia primo veritas carne operta venit ad nos , et
sanavit per carnem suam oculum interiorem cordis nostri,
ut eam postea facie ad faciem videre possemus². Agentes
ergo illi gratias, dicamus cum ipso Psalmo ultimos versus,
quos jamdudum etiam dixit: α Exaltare super coelos, Deus,
» et super omnem terram gloria tua³. » Hoc enim ei dixit

¹ Isat. v, 6. — ¹ 1 Cor. xm, 12. —— 3 Psal. un, ι’),

